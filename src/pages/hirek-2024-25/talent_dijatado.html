---
title: Több mint 11 millió forint támogatásban részesültek az SZTE legtehetségesebb hallgatói a Talent díjátadón
img1: '2024-25/talent-dijatado-2025/talent-dijatado-2025-01.jpg'
label: hír
year: 2025
caption1: Prof. Dr. Gellén Klára, az SZTE oktatási rektorhelyettese köszöntötte a díjátadó gála résztvevőit
caption3: A Givaudan Hungary Kft. ösztöndíját Karkas Mihály gyárigazgató adta át Klonka Áronnak
img2: '2024-25/talent-dijatado-2025/talent-dijatado-2025-02.jpg'
img3: '2024-25/talent-dijatado-2025/talent-dijatado-2025-03.jpg'
layout: 3columns
---

<div class="clearfix">
    {{>label}}
    <a href="{{root}}hireink.html" class="float-right" style="margin: 0.5rem 0 0.5rem;"><u>Összes hír</u></a>
</div>
<h4>{{title}}</h4>

{{#markdown}}
<div class=" callout">
    Ünnepélyes keretek között rendezték meg a Szegedi Tudományegyetem és a Szegedi Tehetséggondozó Tanács közös
    Talent
    díjátadó ünnepségét, ahol a tanév legkiemelkedőbb teljesítményt nyújtó hallgatóit ismerték el. Az eseményen
    összesen
    187
    fiatal részesült ösztöndíjban, a kiosztott ösztöndíjak száma pedig elérte a 219-et – mivel több pályázó több
    kategóriában is sikeresen szerepelt. A támogatások összértéke meghaladta a 11 millió forintot.
</div>
<img src="{{root}}assets/img/hirek/{{img1}}" alt="{{img1}}">
<p class="caption"> {{caption1}}</p>

##### Kategóriák és egyéni fődíjak

Az elismeréseket művészet, sport és graduális kategóriában ítélték oda arany, ezüst és bronz fokozatokban. Emellett
külön díjakat is átadtak azoknak a hallgatóknak, akik kiemelkedő eredményeik mellett a közösségért végzett munkájukkal
vagy személyes példamutatásukkal is hozzájárultak az egyetemi szellemiség erősítéséhez.

##### Kiemelt egyéni elismerések

- **Az SZTE Év Művésze:** Dudás Kata
- **Az SZTE Év Sportolója:** Zimmermann Zsolt Gábor
- **Az Év Tehetsége – orvostudomány kategória:** Páli Emese Kincső (SZAOK)
- **Az Év Tehetsége – társadalomtudomány kategória:** Kovács Dániel (ÁJTK)
- **Az Év Tehetsége – természettudomány kategória:** Tráser Nándor Zoltán (TTIK)
- **Az Év Tehetsége – SZTE Talent Tehetséggondozásért ösztöndíj:** Jelacic Valentina
- **Az Év Támogatottja – SZTE Esélyegyenlőségi Talent ösztöndíj:** Drágity Deján

<img src="{{root}}assets/img/hirek/{{img2}}" alt="{{img2}}">
<p class="caption"></p>

##### Vállalati ösztöndíjak

A Pro Talentis Vállalati Ösztöndíjak az SZTE elkötelezett céges partnereinek köszönhetők, akik nemcsak pénzügyi
támogatással, hanem stratégiai gondolkodással is hozzájárulnak a hallgatók jövőjének építéséhez. <br>
Az **EPAM Systems Kft.** három kategóriában – bölcsészet, TTIK BSc, TTIK MSc – is díjat ajánlott fel. A nyertesek között
Czifra Csaba, Petrányi Dominik, Szabó Boglárka és Kovács Dániel szerepeltek.<br>
A ContiTech Rubber Industrial Kft. ösztöndíját Pap Márk kapta, míg a Givaudan Hungary Kft. két hallgató, Gál Dorina
Rebeka és Klonka Áron tehetségét ismerte el. <br>
A **Bánffi & Bánffi Kft.** támogatottja *Nagy András Levente*, míg a **Printker Office Land Zrt.** ösztöndíját *Kovács
Emma* nyerteel. A **Mill & Rolls Kft.** támogatásával *Hári Zsófia Sára* és *Zelenyánszki Mercédesz* vehettek át
elismerést.

<img src="{{root}}assets/img/hirek/{{img3}}" alt="{{img3}}">
<p class="caption"> {{caption3}}</p>

##### A háttérből is lehet példát mutatni: Pro Talentis díj a támogatókért

A **Pro Talentis** díj azokat a cégeket és vezetőiket ismeri el, akik nemcsak anyagilag, hanem személyes jelenlétükkel,
hiteles elköteleződéssel is támogatják a tehetséggondozást.
2025-ben az elismerést *Karkas Mihály*, a **Givaudan Hungary Kft.** gyárigazgatója és *Váradi Gergő*, a **Bánffi &
Bánffi Kft.** képviseletében vehették át. Mindkét vállalat évek óta aktívan részt vesz az SZTE tehetséggondozó
közösségében.

##### A rejtett tudományágak is előtérbe kerülnek

Idén is odaítélték a **Pro Talentis altajisztika** ösztöndíjat, melyet a kevésbé ismert, ám tudományosan kiemelkedő
területeken tevékenykedő hallgatók számára hoztak létre. A díjat *Laszlovszky András* és *Vidovenyecz Márton András*
érdemelte ki, példát mutatva elkötelezettségből és tudományos kíváncsiságból.

##### Fókuszban az értékvezérelt közösségi munka – Új ösztöndíj a palettán

Az idei évben új színt kapott az ösztöndíjpaletta: elindult az **SZTE Pro Bono** ösztöndíj, melyet a Szegedi
Tudományegyetem Junior Akadémiája és a Stratégiai és Fejlesztési Főigazgatóság közösen hívott életre. A díj azoknak a
hallgatóknak szól, akik önkéntes munkával, közösségépítéssel és társadalmi érzékenységükkel formálják az egyetemi
közeget – nem reflektorfényben, de annál nagyobb hatással.

*Fotók: Sahin-Tóth István*

{{/markdown}}